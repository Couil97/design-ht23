---
Title: Design Principles
Description: Design Principles analysis
Template: report
---

Utvärdera designprinciper som webbplatser använder sig av
=======================

I denna rapport kommer jag att analysera 3 resebloggar baserat på vilka designprinciper som de använder. 

Urval
-----------------------

Jag valde att undersöka specifikt resebloggar för jag själv har haft ett intresse för resor samnt andra länder. De 3 bloggarna jag har valt har relativt liknande struktur men olika designer vilket jag tycker passar bra för en analys.

Metod
-----------------------

Jag kommer kolla på ett par olika sidor på webbplatsen för att få en övergripande förståelse av webbplatsens design, vilka design principer andvänder de vart, är webbsidorna konsekventa, etc. Jag kommer inte använda mig av några verktyg utan kommer utgå från vad jag ser på sidan samt hur jag upplever sidans design.

Resultat
-----------------------

### Hey Nadine

Syftet med Nadines blogg är att hjälpa andra resenärer med saker relaterande till resande, t.ex. hur man bör göra i vissa länder, trevliga platser man kan besöka, etc. Hon dokumenterar även sitt egna liv och de platser hon personligen har besökt.

Designen är relativt simple och fokuserar på lätta färger och hög kontrast. Webbplatsen använder sig för det mesta av beige färger och tunn typsnitt. Hon använder sig även av bakgrunder som ändras medan man scrollar på webbplatsen vilket får webbsidorna att känna sig mer dynamiska.

Även fast jag tycker att designen ser relativt bra ut kan den dock ibland påverka prestandan på sidan, t.ex. på startsidan där hon har en ganska mörk bakgrund på mörkgrå text. Sidans design använder sig av många bilder och relativt lite text vilket jag tycker gynnar deras mål med att hjälpa andra när det kommer till resor. Designen ger nästan en känsla av fjällen, vilket jag anser passar.

Designen använder mycket balans och kontrast. På startsidan har hon delat upp sidan i flera bitar med hjälp av färger. Hon använder även både bilder på vänster- och högersidan vilket jag tycker ökar balansen på sidan. Även hennes sponsorer på framsidan är hopklumpade vilket ger en känsla av enhetlighet.

Designprinciperna fortsätter även på undersidorna där hon istället för färger för kontrast använder sig av bilder. Balansen blir dock sämre ju längre in i webbplatsen man går, t.ex. i artiklarna är det väldigt lite på vänstersidan medan högersidan är full av saker. Enhetlighet är den samma dock.

### Alex in Wanderland

Syftet med denna webbplats är att visa hur och vart Alex har rest.

Webbsidan har en väldigt iögonfallande design med högkontrasterande färger och kompakt layout, själva hemsidan ser nästan ut som en resebroschyr. Hon använder sig av två komplement färger, en grön och en gul.

Designen är väldigt bra för en reseblogg med ett väldigt bra tema som är både visuellt stimulerande men också funktionellt. Det känns nästan som att man är hos en resebyrå när man bläddrar på hemsidan.

Som jag tidigare sa använde hon sig av kontrasterande färger för headers och klickbara länkar. Allt det viktiga är antingen grönt eller gult. Samt så använder hon sig av enhetlighet där allting på sidan är centrerat i mitten, detta ger också sidan en ökad läsbarhet. Hon använder sig även av tydliga linjer för att separera stycken och artiklar. Även proportioner är använda för att visa viktighet.

Designen ser nästan exakt likadan ut oberoende på om man är på framsidan eller undersidorna. De följer samma bas tema och använder sig av samma principer. Dock så är balansen på sidorna lite sämre i undersidorna, specifikt i artiklarna.

### Oneika the Traveller

Denna webbplats i jämförelse med de andra är full med information och artiklar från en faktisk journalist. Sidans mål lyder "educate, empower, and encourage exploration". Webbplatsen följer Oneika när hon bor på diverse platser över hela världen.

Webbplatsen har en väldigt vackert design med fokus på bilder. Framsidan fokuserar mycket på balans, arrangemang av bilder och artiklar samt även segmentering med hjälp av bakgrundsfärger. Hon använder sig även av kontraster för knappar och headers.

Sidan ger en väldigt varm och professionell känsla. Fokuset på bilder är även det positivt med tanke på att det är en reseblogg. Dock känns det som att fokuset ligger mer på henne och vart hon har varit i stället för deras mål om att utbilda och möjliggöra utforskning.

På webbplatsen finns det; kontrast, linjer, arrangemang, enhetlighet, skala, repetition, genomskinlighet, hierarki, etc. Sidan använder sig av väldigt många desingprinciper att det är svårt att lyfta fram bara ett par. I headern använder hon sig av genomskinlighet genom att ha en bakgrundsbild som är endast är synlig när man är längst upp på sidan. Hon använder sig även av hierarki på förstasidan där hon har sin introduktion vid toppen och sedan har mindre viktigare saker längre ju längre ner man går t.ex. sponsorer eller bra att känna till länkar.

Vissa av designprinciperna följer med till undersidorna, t.ex. arrangemang och enhetlighet dock minskar t.ex. kontrasten i artiklarna där hon valde att göra det mesta monokromatiskt med ett par highlights för länkar. I artiklarna försvinner även horisontell arrangemang. Detta gör det mer läsbart, vilket är en bra ändring.

Analys
-----------------------

### Sammanfattning

Alla dessa webbplatser använde sig av någon form av designprincip dock kände jag att vissa av sidorna använde det bättre än andra. Oneikas webbplats använde sig av mest designprinciper ändå kändes det aldrig som att det var för mycket på skärmen. Marginalerna har bra storlek och det kändes som att webbplatsen hade ett övergripande tema. Likadant på Alex sida användes designprinciperna väl. På Nadines blogg kändes det dock som att även fast de använde designprinciper så gav de inte sidan något unikt utseende och var ibland värre för läsbarhet. Alla sidor använde sig av arrangemang för artiklar och hade någon form av balans på sidan. Även använde sig alla tre sidor av kontrast för segmentering och klickbarhet. Fast att alla sidorna använde sig av liknande designprinciper kändes det aldrig som att någon av sidorna såg likadana ut. Alla sidorna använde sig av designprinciperna för att göra det lättare för användaren att hitta själva innehållet på sidan.

### Analys av min sida

Det finns inte direkt någon övergripande design, visserligen finns det kontrast på headers och länkar men för det mesta är det endast en monokromatisk sida med ett par färger som kan ses som accent färger.

Webbplatsens enda mål är att visa upp det som har gjorts i denna kurs vilket jag tycker denna design gör. Webbplatsen har ett väldigt affärsmässigt utseende och gör inte någonting flashigt.

Kontrasterna på sidan är definitivt den största designprincipen som användes här. Dessutom finns det i någon form även en hierarki på sidan där det alltid finns en header med en titel längst upp på sidan och en footer med innehåll man vill lägga mindre fokus på längre ner.

Designen fortsätter på undersidorna och gör inte någon avvikning. De enda CSS elementen som inte finns på alla sidor är grid-systemet i tech som använder sig av arrangemang.

### Uppdateringar till min sida

Jag valde att göra om min framsida där jag ändrade på de saker som jag ansåg inte såg bra ut. Jag utgick ifrån att göra något liknande den designen som Oneika använde. Jag gjorde en stor header som kontrast till resten av sidan. Jag valde att använda mig av både horisontella linjer samt vertikala linjer. Samt använde jag mig även av hierarki och arrangemang med artikel lådorna längst ner på sidan. Det finns inte så mycket innehåll vilket gjorde det ganska svårt att göra någon bra övergripande design. Jag valde även att ändra loggan samt titeln så den ligger i navbaren tillsammans med de klickbara länkarna. Hade jag haft mer innehåll på webbplatsen hade jag använt mig av mer designprinciper t.ex. balans.

Referenser
-----------------------

<a href="https://www.heynadine.com/">https://www.heynadine.com/</a><br>
<a href="https://www.alexinwanderland.com/">https://www.alexinwanderland.com/</a><br>
<a href="https://www.oneikathetraveller.com/">https://www.oneikathetraveller.com/</a><br>

Övrigt
-----------------------

Anton Torrijos Bergman